---
layout: page
title: De verschillende soorten handicaps
active: tutorials
---
Hoewel er verschillende soorten handicaps onderscheiden worden, is het ook belangrijk te weten dat iedereen uiteindelijk met een beperking te maken krijgt in zijn leven. Ouderdom zal slechter zicht en gehoor meebrengen bijvoorbeeld. Maar er zijn ook situationele en tijdelijke handicaps. Bij situationeel denk aan het willen kijken van een video, maar je koptelefoon vergeten hebben. Bij tijdelijk denk aan een oorontsteking of een gebroken arm.

De verschillende soorten handicaps zijn:

* Blind
* Slechtziend 
* Kleurenblind
* Doof
* Doofblind
* Motorische handicap
* Spraakstoornissen
* Cognitieve handicaps en leerproblemen
* Toevallen
* Meerdere handicaps

## Blind
Blinde mensen gebruiken een screenreader en/of een brailleregel om te werken met hun computer of smartphone. Beiden lezen de tekst voor op het scherm. Hierdoor is het belangrijk dat zaken een naam en rol hebben. Met een zin als "Toevoegen" kan een blinde gebruiker niks. Een screenreader zal dan enkel "Toevoegen" voorlezen. Maar door in de code er een knop met <code>&lsaquo;button&rsaquo;</code> van te maken en het label aan te passen naar "Toevoegen aan winkelmandje", zal de screenreader het als volgt voorlezen: "Toevoegen aan winkelmandje. Knop." En dan weet de gebruiker dat hij:
* een actie kan uitvoeren
* welke actie er precies uitgevoerd kan worden. 

In sommige gevallen is het ook nodig de waarde of status te weten. Bij het gebruik van keuzerondjes of selectievakjes wil een blinde gebruiker horen: heb ik een optie geselecteerd of gekozen. Andere belangrijke zaken zijn: ben ik inderdaad naar het volgende item in de slider gegaan? Is het ingevulde formulier wel verzonden? Dergelijke feedback is belangrijk voor ze. 

## Slechtzienden
Slechtzienden zullen moeite hebben met kleine tekst en sommige kleurencombinaties maken zaken slecht zichtbaar voor ze. Voor deze groep is het belangrijk om te letten op contrast en te zorgen dat het design van jouw website of app zich kan aanpassen aan een groter lettertype, de grootte van het venster of de draaiing van het scherm (staand of liggend). 

## Kleurenblinden
Voor kleurenblinden is het belangrijk om niet enkel met kleur te communiceren. Denk hierbij aan cirkeldiagram, lijngrafiek of een link die niet onderlijnt is (die dus enkel door een andere kleur dan de rest van de tekst opvalt).

## Doven
Omdat doven geen geluid kunnen horen, zijn ondertitels en transcripties belangrijk. Maar waar veel mensen ook niet aan denken: wat moet een dove gebruiker doen als de enige manier om contact op te nemen met de klantendienst....een telefoontje is? Het aanbieden van een functie om te chatten met een medewerker zal voor velen een uitkomst zijn (ook voor mensen die wel kunnen horen, maar belangst hebben).

## Motorische handicap
Dit kan breed gaan: van tijdelijk een arm in het gips tot jezelf voortbewegen in een rolstoel. RSI (een muisarm) hebben of door ouderdom niet meer zo snel zijn of makkelijk kunnen bewegen. Voor deze groep is het belangrijk ze voldoende tijd te geven om hun tickets te kopen, formulier in te vullen en knoppen niet te klein te maken (of dicht bij elkaar te zetten). 

## Spraakstoornissen

## Cognitieve handicaps en leerproblemen
Zaken moeilijk kunnen onthouden, niet zo goed kunnen concentreren, het hebben van dyslexie,... : dat zijn de uitdagingen van deze groep. Het helpt ze enorm als zaken (menu, profielknop, contactinformatie, etc.) op een website op dezelfde plek zijn terug te vinden op iedere pagina. Terug kunnen naar de vorige stap als je een aanvraag doet of een formulier invult. Net als nog je gegevens of bestelling kunnen aanpassen of alle opgegeven informatie controleren voor je definitief iets instuurt of bevestigt. 

## Toevallen, migraine of duizeligheid
Mensen met epilepsie kunnen door inhoud die veel flitsen bevat een epilepsieaanval krijgen. Snelbewegende content, speciale effecten of designs met veel kleuren en informatie kunnen bij anderen duizeligheid opwekken of een migraineaanval teweegbrengen. 

## Meerdere handicaps
Er zijn mensen die meerdere handicaps hebben: doof en kleurenblind zijn bijvoorbeeld. 
