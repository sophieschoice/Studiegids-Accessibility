--- 
layout: page
title: Mythes en misverstanden over toegankelijkheid
active: tutorials
---

<p>Over toegankelijkheid bestaan helaas nog veel misverstanden en mythen De meest voorkomende zijn wel deze vijf:</p>

1. Toegankelijkheid komt slechts een kleine minderheid ten goede
2. Toegankelijkheid is een kortetermijnproject
3. Toegankelijkheid moet de laatste stap zijn
4. Toegankelijkheid is moeilijk en duur
5. Toegankelijkheid is lelijk

<h2>Toegankelijkheid is slechts voor een kleine minderheid</h2>
<p>Dit is niet helemaal waar. Uiteindelijk wordt iedereen geconfronteerd met handicaps. Denk aan ouderen die moeite hebben met bewegen, horen of zien. De leesbrillen die op kantoor worden gebruikt of 6 weken in het gips zitten met je arm of been.</p>

<h2>Het is een kortetermijnproject</h2>
<p>Accessiblity is nooit 'klaar'. Bij elke nieuwe versie van een app kunnen er toegankelijkheidsfoutjes insluipen.</p>

<h2>Het moet de laatste stap zijn</h2>
<p>Zoals bij het vorige punt al genoemd: accessibility is nooit 'klaar'. Het moet altijd in acht genomen worden: bij het bedenken van een nieuwe huisstijl, het opzetten van een intranet, het maken van een nieuwe website, het produceren van nieuwe content (tekst, audio of video). En je kunt dat het beste doen door vanaf het begin aan accessibility te denken: het gaan maken van video's of podcasts betekent ondertiteling en transcripties bijvoorbeeld. En je wilt liever vroeg erachter komen dat het contrast in de huisstijl niet optimaal is dan achteraf.</p> 

<h2>Het is moeilijk en duur</h2>
<p>Toegankelijkheid hoeft niet duur te zijn. Ja, het laten uitvoeren van een audit en dan een consultant jouw developers laten begeleiden in het oplossen van problemen is duur. Maar developers trainen in het volgen van de HTML standaarden of kandidaat-developers hierop toetsen in het sollicitatieproces kost heel wat minder. Toegankelijkheid is ook niet moeilijk, iedereen kan het leren. Maak een aantal mensen in het team verantwoordelijk voor toegankelijkheid en laat ze studeren voor het certificaat. Laat ze hun kennis intern documenteren zodat iedereen er profijt van heeft en deze investering betaalt zich uiteindelijk terug.</p>

<h2>Het is lelijk</h2>
<p>Je kunt hele mooie websites bouwen die toegankelijk zijn. Zie toegankelijkheid als iets wat juist creativiteit stimuleert in plaats van blokkeert.</p>